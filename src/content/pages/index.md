---
template: index-page
slug: /
title: Lore
tagline: Als hulpverlener wil ik jou helpen je innerlijke criticus een halt toe
  te roepen en je ondersteunen in het leren zachter te zijn voor jezelf. Om zo
  weer helemaal in jezelf te kunnen geloven.
featuredImage: /assets/whatsapp-image-2021-07-22-at-21.49.33.jpeg
cta:
  ctaText: Plan hier je gratis bloesemgesprek in
  ctaLink: /afspraak
---
# Herken jij dit?

Je innerlijke criticus schreeuwt om aandacht. Als een ongeduldige kleuter stampt hij rond in je hoofd. Eigenlijk ben je helemaal klaar met die kritische stem, maar wat je ook probeert, de volumeknop krijg je maar niet zachter gezet.

## Het kan altijd beter

Je bent perfectionistisch van aard en je kritische stem doet daar graag nog een schepje bovenop. Je vindt het belangrijk om altijd voor het hoogst haalbare te gaan. Je stelt hoge eisen aan jezelf en je innerlijke criticus versterkt die behoefte alleen maar meer.

## Je bent niet goed genoeg

Die ongeduldige kleuter in je hoofd maakt je daarnaast ook nog eens wijs dat je niet goed genoeg bent.
> Anderen kunnen het altijd beter

> Ik ben een prutser

> Snel genoeg ga ik door de mand vallen, beseffen anderen dat ik eigenlijk helemaal niet zo slim ben

Die gedachten maken jou ontzettend onzeker, want tegen beter weten in, geloof je die stem ook nog eens.

## Grenzen zijn er voor jou om overschreden te worden.

Je bent er graag voor anderen. Als mensen je vragen om af te spreken zeg je ja, ook wanneer dat eigenlijk niet goed uitkomt. Of je er eigenlijk gewoon geen zin in hebt.
Nee is een woord dat eigenlijk in een hele lichte kleur terug te vinden is in je woordenboek.

## Mindfulness en mediteren helpen niet.

Je hebt al wat technieken geprobeerd om die luide stem het zwijgen op te leggen. Op school deed je hier een daar al eens een faalangsttraining. Met goede moed en hoge verwachtingen schreef jij je in, maar er kwam weinig tot totaal geen resultaat uit. Trust me, been there.

## Eigenlijk wil je gewoon rust in je hoofd.
Wat een bevrijding zou het zijn. De rust die terugkeert in dat drukke hoofd. De spanning die je voelt en die de innerlijke criticus met zich meebrengt glijdt van je af. Omdat je eindelijk die volumeknop hebt gevonden van die luide stem.

## Hoe zou het zijn als jij bent bevrijd van die ongeduldige kleuter die in jouw hoofd rondstampt? 

Niet meer hoeven zoeken naar manieren hoe jij je grenzen kan aangeven. Jij kan voor jezelf kiezen zonder je schuldig te voelen naar de ander toe. De rust in je hoofd zorgt ervoor dat je eindelijk ook weer die liefdevolle stem kan horen. Die zegt dat je goed genoeg bent. Die je zelfvertrouwen geeft. Die je doet geloven in al je krachten en kwaliteiten. Die je kan doen openbloeien tot die mooie bloem die niet kan wachten om te groeien.
En ondanks dat die kritische stem toch nog eens durft te spelen met die volumeknop, weet jij deze nu eindelijk zitten en te beheren.

Dat klinkt toch als een heerlijk, rustgevend vooruitzicht, niet?

