---
template: traject-page
slug: /traject
title: Groei en Bloei traject
---
## Tem je innerlijke criticus en bloei naar zachtheid voor jezelf.

Lieve jij,

Fijn om te zien dat jij op zoek bent naar manieren om jouw innerlijke criticus een toontje lager te laten zingen.
Het is die kritische stem dat toch echt wel zachter mag gaan praten tegen je. Diezelfde druktemaker in je hoofd vormt misschien wel een pact met de perfectionist in jou. Of vertelt hij/zij/het/… dat je niet goed genoeg bent voor je partner, je familie, je collega’s,….
Daarom vind ik het sterk dat je hier al bent! Dit is al een belangrijke eerste stap naar die welverdiende rust in je hoofd.

## Kijk jij even samen met mij mee of jij jezelf hierin herkent?

* Je wil liever zijn voor jezelf, maar je innerlijke kritische stem gaat zonder stoppen door.
* Je vindt de verwachtingen van anderen en wat zij van jou denken belangrijker dan hoe jij jezelf ziet.
* Je voelt je regelmatig moe en lusteloos. Je piekert en dat kost je heel wat energie en/of nachtrust
* Je ervaart faalangst op één of meerdere gebieden in je leven.
* Je voelt je regelmatig niet goed genoeg.

Je beseft dat het anders zou kunnen, dat het beter voor jezelf zorgen en liever zijn voor jezelf je deugd zou doen. Maar hoe je daaraan moet beginnen, blijft een onbeantwoorde vraag.

## Ik kan begrijpen hoe jij je voelt…

Als tiener was mijn innerlijke criticus ontzettend aanwezig. Ik was perfectionistisch en ervaarde heel wat faalangst. Het koste bloed, zweet en tranen voor elke toets of taak tot een goed einde te brengen. En dat goed einde kwam er vaak niet. Een bevestiging voor mijn innerlijke criticus…

Toen ik startte met mijn bacheloropleiding zat die innerlijke criticus aan het stuur van mijn leven. Ik botst dan ook snel op een muur, met als gevolg dat ik iets minder dan een schooljaar thuis zat en enkel bezig kon zijn met hoe ik die batterijen kon opladen.
Er werd heel wat geëxperimenteerd in hoe ik liever voor mezelf kon zijn. Toch voelde ik dat ik het niet alleen kon.

Ik kijk dankbaar terug naar de therapie die ik hierin volgde. Er werd niet alleen ingezet op mijn faalangst en perfectionisme. Ik mocht mijn krachten ontdekken en voelen dat ook ik mijn plekje mag innemen in de wereld.

En dat laatste hoop ik ook met jou te bereiken wanneer we samen aan de slag gaan want…

## Hoe zou het voor jou zijn als

* ...die welverdiende rust in jouw eindelijke terug keert omdat jij de volumeknop van je innerlijke criticus hebt gevonden?
* ...je ruimte kan maken voor je eigen dromen, doelen en ideeën omdat je nu niet meer zoveel gewicht hangt aan de verwachtingen van anderen?
* ...je meer energie ervaart omdat het piekeren plaats heeft gemaakt voor zelfliefde en zelfzorg?
* ...je zou weten hoe je je faalangst het hoofd kan bieden door onder andere helpende gedachten?
* ... je voelt dat jij er net zozeer mag zijn als anderen. Je bent goed genoeg, want jij bent een vat vol kwaliteiten en talenten, die jij ook nog eens weet in te zetten in je leven.
* ... de tips en tricks in hoe je beter voor jezelf kan zorgen en milder kan zijn eindelijk zijn effect hebben, omdat ze zijn toegespitst op wie je bent en hoe jouw leven is ingericht?

Hoe bevrijdend zou dat zijn he?

## Wat kan jij verwachten wanneer we samen aan de slag gaan?

Wanneer jij graag stappen wil zetten in het temmen van je innerlijke criticus of meer zelfliefde wilt creëren, hebben we eerst een Bloesemgesprek. Deze babbel kan je zien als een kennismaking. Omdat ik het belangrijk vind dat we een fijne en veilige sfeer kunnen creëren, is het belangrijk dat we elkaar eerst wat leren kennen.
Er is ruimte om het te hebben over de dingen waarop je botst, maar dat hoeft niet.
Dit gesprek is gratis en vrijblijvend.

Na het bloesemgesprek en wanneer jij besluit om in te stappen, volgt een *intakegesprek*. De bedoeling hiervan is dat we jouw worstelingen in kaart brengen. Daarnaast heb je ook de mogelijkheid om je verwachtingen uit te spreken bij de sessies. Bijvoorbeeld wat je graag anders zou zien of met welke ‘struggle’ je het liefst van start zou gaan. Je kan in dit gesprek ook aangeven hoe vaak je de sessies wil laten doorgaan. Als je bepaalde dingen niet zo goed weet, is dat niet erg. Dan kijken we samen wat het beste voor jou kan werken.

Vervolgens gaan de sessies van start. Hierin gaan we diepgaand in op wat jou blokkeert en de verwachtingen die je hebt. Dit betekent niet dat ik jou bij de hand neem en je zomaar verschillende technieken en tips geef. Wel gaan we samen op pad. We onderzoeken terugkerende patronen in je leven, doorbreken die wanneer dat nodig is en vullen die ruimte in met nieuwe en gezonde manieren om bijvoorbeeld liever voor jezelf te zijn. Samen gaan we op zoek naar manieren hierin die passen bij jou.

## Ben jij helemaal klaar om samen aan de slag te gaan?

Plan dan hier je gratis Bloesemgesprek in (knopje om gesprek in te plannen)

Twijfel je of het traject iets voor jou is? Ook dan kan een Bloesemgesprek helpend zijn. Als dat een te grote stap is, kan je ook steeds mailen naar [lore.bloomingyou@gmail.com](mailto:lore.bloomingyou@gmail.com)!

Ik kijk uit om iets van je te horen!