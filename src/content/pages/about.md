---
template: about-page
slug: /about
title: Over mij
---
# Hi, ik ben Lore!

Als mijn omgeving me zou mogen omschrijven, komen regelmatig de woorden zacht en lief terug. Ondanks dat ik er heel graag ben voor anderen, was de tocht naar een liefdevolle ik voor mezelf toch een hobbelig pad.

![](/assets/about-me-website.png)

## De stresskip

Als tiener was mijn innerlijke criticus aanwezig. Het kostte me bloed, zweet en tranen om een toets tot een goed einde te brengen. Iets wat überhaupt niet gebeurde, want door de faalangst moest ik tevreden zijn met een viertje. De bevestiging voor mijn innerlijke kritische stem dat ik toch niet goed genoeg was.
Toen ik uiteindelijk startte met mijn bacheloropleiding botste ik op een muur.

## De innerlijke criticus aan het stuur van mijn leven

Dat mijn kritische stem de leiding had over mijn leven zorgde ervoor dat ik de pauzeknop wel moest indrukken. Dat de 'badjes' en andere zelfzorgmomenten niet werkten hoef ik je denk ik niet uitleggen. Ik was moe, op zoek naar manieren om mijn batterijen op te laden. Al snel werd duidelijk dat ik hulp nodig had.

## Na regen komt zonneschijn, I promise

Die hulp zocht ik bij een psychologe. Ze gaf me inzichten in mijn blinde vlekken. De dingen die ik zelf niet zag, maar die ook niet helpend waren in mijn zoektocht. Ik experimenteerde heel wat in technieken en manieren hoe ik beter voor mezelf kon zorgen. De tijd en ruimte die ik vond in de sessies deden me deugd. Ik leerde vertrouwen op mezelf en te geloven in mijn kwaliteiten en talenten.

## Daarom ontstond Blooming You

Samen wil ik op zoek gaan hoe jij liever voor jezelf kan zijn. De kracht van zelfliefde en -zorg is zo sterk, die wil ik met zoveel mogelijk mensen delen. Zodat je zelf die liefdevolle versie naar jezelf toe kan ervaren. Dat je vaker mag kiezen voor die versie. Dat je mag zijn wie je bent. Welke manieren van zorgen voor jezelf geven jou meer energie én zijn daarnaast haalbaar om dat in je leven te installeren.



Bij Blooming You wil ik jou vooral inspireren en inzichten geven die je aanzetten om ook eens anders naar jezelf te kijken. Ik wil je de ruimte en de tijd geven om jezelf te ontdekken en daarop te vertrouwen. Dat je mag ontdekken hoe bevrijdend zelfliefde kan zijn en hoeveel innerlijke rust dit brengt. 

\
Je mag hier zijn. 

Je bent hier goed genoeg 

Je bent waardig. \
\
Je mag hier kiezen voor jezelf. 



Ik hoop je snel te spreken!

Heel veel liefs,

Lore