---
template: about-page
slug: /about
title: Over mij
---

# Hi, ik ben Lore!

Als mijn omgeving me zou mogen omschrijven, komen regelmatig de woorden zacht en lief terug. Ondanks dat ik er heel graag ben voor anderen, was de tocht naar een liefdevolle ik voor mezelf toch een hobbelig pad.

## De stresskip
Als tiener was mijn innerlijke criticus aanwezig. Het kostte me bloed, zweet en tranen om een toets tot een goed einde te brengen. Iets wat Ã¼berhaupt niet gebeurde, want door de faalangst moest ik tevreden zijn met een viertje. De bevestiging voor mijn innerlijke kritische stem dat ik toch niet goed genoeg was.
Toen ik uiteindelijk startte met mijn bacheloropleiding botste ik op een muur.

## De innerlijke criticus aan het stuur van mijn leven
Dat mijn kritische stem de leiding had over mijn leven zorgde ervoor dat ik de pauzeknop wel moest indrukken. Dat de pinterestbadjes en andere zelfzorgmomenten niet werkten hoef ik je denk ik niet uitleggen. Ik was moe, op zoek naar manieren om mijn batterijen op te laden. Al snel werd duidelijk dat ik hulp nodig had.

## Na regen komt zonneschijn, I promise
Die hulp zocht ik bij een psychologe. Ze gaf me inzichten in mijn blinde vlekken. De dingen die ik zelf niet zag, maar die ook niet helpend waren in mijn zoektocht. Ik experimenteerde heel wat in technieken en manieren hoe ik beter voor mezelf kon zorgen. De tijd en ruimte die ik vond in de sessies deden me deugd. Ik leerde vertrouwen op mezelf en te geloven in mijn kwaliteiten en talenten.

## Daarom ontstond Blooming You
Ik vind het belangrijk dat je niet het gevoel krijgt dat je wordt gecoacht. Wel gaan we samen op weg om uit te zoeken waar jij nu precies op botst. Door patronen te doorbreken, als dat nodig is, ontstaat er ruimte voor nieuwe en gezonde technieken waarin mildheid voor jezelf centraal staat. Zodat jij kan geloven in je krachten en kwaliteiten ook wanneer er een minder goede dag voor je deur staat.

Ik hoop je snel te kunnen spreken!

Heel veel liefs,

Lore 
