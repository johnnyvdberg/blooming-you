---
template: blog-post
title: "Ik word gek van dat niets doen. "
slug: /tijd-vrijmaken-voor-jezelf
date: 2022-01-14 13:33
description: "Waarom tijd voor jezelf vrijmaken moeilijk is. Met 4 tips hoe jij
  stappen zet in jezelf een prioriteit maken. "
pinterestImage: /assets/pexels-saliha-8239819.jpg
---
Het is vrijdagavond en na een vermoeiende werkweek staat de pauzeknop even aan. Je ploft neer op de bank en daar zit je dan. Genietend van een Netflix-serie gaat het weekend van start. Eindelijk even niets. 

En toch… op zaterdag ben je er eigenlijk al helemaal klaar mee.\
Of nog sterker, je maakt eens een moment vrij in je agenda helemaal voor jezelf, je begint eraan en daar komt ie… ‘Wat moet ik nu doen?’ ‘Ik kan hier nu toch niet zo gaan zitten, want ….’ En als kers op de taart komt ook dat schuldgevoel nog eens op de proppen.\
\
Is dat herkenbaar voor jou? Dan schrijf ik dit blogartikel met liefde voor jou! 

## **Wat is tijd vrijmaken voor jezelf?**

Ik ga heel eerlijk zijn, ik kan het jou niet vertellen. Want wat voor mij tijd voor mezelf is, is voor jou misschien een verplichting. Het kan een avondje weg met vrienden zijn, maar net zo zeer een namiddag op de bank hangen met Netflix aan en wat lekkers erbij. 

En dat maakt het nu net zo moeilijk om er de tijd voor te vinden. Het is niet eenvoudig te definiëren wat je nu precies nodig hebt op een moment voor jezelf. Dat omdat we als mens met een soort van tegengestelde in ons zitten, volgens hoogleraar sociale psychologie Roos Vonk. 

Enerzijds zijn we met z’n allen op zoek naar rust. We hebben massaal het gevoel dat we ‘druk druk druk’ zijn en het liefst van al willen we dat iedereen ons eens even met rust laat. 

En anderzijds is er dat stuk van ons dat graag in contact gaat met anderen. Dat dingen wil doen, activiteiten wil ondernemen en in verbinding gaan. 

Tijd vrijmaken voor jezelf kent dus verschillende betekenissen en facetten. Om dat moment voor jezelf ten volle te benutten is het nodig te weten wat jij nodig hebt, op dat moment. 

## **Hoe maak je tijd vrij voor jezelf?**

### **Begin bij het begin**

Pak elke week je agenda erbij om concreet enkele blokken voor jezelf vrij te maken. Dit geeft niet alleen een fijne break doorheen de week, ook is het stok achter de deur als je het ergens zwart op wit hebt genoteerd. 
Ik raad graag 4 blokken van een uur per week aan, maar probeer een tijdje uit wat voor jou het beste werkt. 

Een belangrijke sidenote: plan de vier blokken niet allemaal in op het einde van de week. het is net een verademing om ook tijdens een doodgewone dinsdag iets te doen voor jezelf! 

### ‘Ik word gek van niets doen’

Heb je het idee dat ‘niets doen’ jou een opgejaagd gevoel geeft? Start met activiteiten te ondernemen die jou rust geven. Ga eens naar de markt, plant iets in de tuin, bak iets lekkers,... Alles mag en niets moet, geldt ook hier weer. Eens je die bezigheden onder de knie hebt, kan je het niets doen nog eens uit proberen. 

### Dumpen die handel! 

Tijd maken voor jezelf en echt rust er in vinden, lukt niet met onrustige gedachten die rondspoken in je hoofd. Om die chaos in je brein te temmen, kan je er voor kiezen een braindump uit te voeren. Alle gedachten even neerpennen en daar structuur in brengen helpt ontzettend. 

### Zoek uit wat jij nodig hebt. 

Omdat tijd vrijmaken voor jezelf nu eenmaal uit zoveel verschillende facetten bestaat, kan het handig zijn je rustmoment te starten met de vraag: ‘Wat heb ik NU nodig?’ 

Heb je nood aan rust of aan net meer energie? 

Hoe kom je daartoe?\
En wat kan hierbij helpend voor je zijn? 

Deze vragen laten je bewust stil staan bij je behoeften en gaan er voor zorgen dat je uiteindelijk met een bevredigend gevoel uit je rustmoment komt. 

**Waaruit bestaat jouw favoriete moment voor jezelf?** 

Vergeet je dit artikel niet te bewaren op Pinterest? Op deze manier kan je regelmatig terug komen naar de tips in hoe je tijd kan vrijmaken voor jezelf. 

Liefs, 

Lore