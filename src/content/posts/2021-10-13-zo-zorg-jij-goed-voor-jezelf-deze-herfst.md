---
template: blog-post
title: "Zo zorg jij goed voor jezelf deze herfst! "
slug: /50-zelfzorg-herfst-ideeën
date: 2021-10-13 12:30
description: "Ontdek hier waarom het belangrijk is goed voor jezelf te zorgen
  tijdens de herfst. 50 selfcare ideeën voor deze herfst! "
featuredImage: /assets/pexels-kristina-paukshtite-5429051.jpg
pinterestImage: /assets/pin-blog-3-.png
---
Yes! Eén van mijn favoriete periodes in het jaar breekt aan! 

Ik ben helemaal klaar voor de warme dekentjes, de heerlijke geurkaarsen en koffie/thee/chocolademelk bij een goed boek. 

Maar deze gezellige tijd waarin we allemaal wat meer naar binnen keren vraagt ook extra aandacht om goed voor onszelf te zorgen. 

## De herfstblues

De dagen worden korter en de stralende zon maakt plaats voor wind en regen. 

We houden ons meer binnen bezig met activiteiten en het lijkt wel alsof we allemaal ietsje meer terug kruipen in onze cocon. 

Voor heel wat mensen betekent deze periode afscheid nemen van de mooie zomer. 

Alsof we al met een stukje nostalgie terugkijken op de mooie, zonovergoten dagen. 

De winter, met de gezellige kerstsfeer en het samenzijn, ligt nog ver voor ons. 

Een ‘herfstblues’ ligt op de loer. 

En net daarom is het belangrijk nu al in te zetten op je zelfzorg routines.

## Tips voor jouw ultieme autumnproof zelfzorg! 

**Wees realistisch**

Misschien is dit de eerste keer dat je dit soort van artikels leest. Je wordt overladen met leuke ideeën en het liefst van al zou je ze allemaal doen. 

I know that feeling. 

Je hoeft niet alles te doen om goed voor jezelf te zorgen. Kies wat het beste bij jou, als persoon en je levensstijl past.

**Ga toch naar buiten**

Nu de zon wat minder hard haar warmte laat stralen, lijkt binnen blijven steeds aanlokkelijker. 

Probeer toch regelmatig eens naar buiten te gaan. Even een rondje frisse lucht halen doet echt wonderen. 

Je zet je lichaam even in beweging en daarnaast merk ik bij mezelf steeds een ‘lichter hoofd’ wanneer ik klaar ben met de wandeling.

Alsof ik even mijn zorgen heb kunnen meegeven aan de wind. 

**Journal** 

Ja ik weet het. Hier ben ik weer met mijn favoriete tip als het over zelfzorg en zelfliefde gaat. 

Maar in het kader van een seizoensdepressie wil ik dit toch graag extra belichten. 

Hou je gemoedstoestand dagelijks bij. Wanneer je dit een tijdje doet is de kans groot dat je een patroon ziet verschijnen. Deze informatie is zo waardevol en kan je ontzettend veel mee. 

Onthou dat het niets fancy hoeft te zijn. Geen Pinterest-waardige template. 

Gewoon elke dag even ‘s morgens of ‘s avonds opschrijven hoe je je voelt is voldoende! 

## 50 ideeën die je kan uitproberen deze herfst

### Lichamelijke zelfzorg 

1. Maak een mooie herfstwandeling in het bos.
2. Neem een warm bad en voeg wat magnesiumsulfaat toe. Dit zorgt ervoor dat je spieren heerlijk kunnen ontspannen (o ja en vergeet geen lekker geurtje toe te voegen!) 
3. Ga tijdens de lunch even naar buiten. 
4. Zorg voor je huid door producten te kiezen die je beschermen tegen de kou 
5. Haal je favoriete trui uit de kast en kleed je warm aan. 
6. Vergeet niet te hydrateren: Geniet van die heerlijke karamelkoffie en drink voldoende water
7. Eet elke dag groenten en fruit. Je lichaam kan alle extra vitamines gebruiken. En de appelen en peren zijn nu HEEEEEERLIJK. ( en niet alleen in een lekkere appelkruimeltaart ;) )
8. Neem rust wanneer nodig. Deze periode van het jaar vraagt om vertragen. Doe eens een dutje als je daar nood aan hebt. En vergeet je favoriete deken niet. :D 
9. Zorg extra goed voor je lippen! Gebruik een lippenbalsem of Vaseline
10. Behoud een goede nachtrust

### Mentale zelfzorg 

11. Zoek de mooiste herfstblaadjes en maak er een leuke krans mee
12. Start aan dat nieuwe boek dat je al een tijdje wil lezen. 
13. Maak een lijst van verschillende activiteiten die je graag wil doen dit seizoen of die je  \
          nog nooit hebt gedaan.
14. Tijd om die lange lijst aan podcasts aan te breken en tijdens een wandeling op te zetten 
15. Leer een nieuwe taal. Ik gebruik het liefst Duolingo hiervoor! 
16. Decoreer je huis met zelfgemaakte herfstspullen
17. Maak een playlist waar je blij van wordt & DANS
18. Haal die kleurpotloden boven en kies een mooie tekening om in te kleuren. (of maak de tekening zelf) 
19. Fika tijd: neem een pauze van je hectische dag. Drink een kop koffie of thee en geniet van eventjes niets.\
20. Denk eens terug aan je kindertijd. Welke hobby vond je toen leuk? Probeer die nog eens uit! 

### Emotionele zelfzorg 

21. Hou je dagelijkse gemoedstoestand bij via een journal 
22. Maak een lijst van je energievragers en -gevers 
23. Zoek de rust op en geniet van een leuke film
24. Maak verbinding met anderen en kruip uit je cocon
25. Geef daarnaast op tijd je grenzen aan 
26. Maak een dankbaarheidslijstje elke ochtend
27. Maak van die lijst (tip 14) kleine geluksmomenten. 
28. Zorg dat je regelmatig je zorgen en gedachten neerschrijft. Het onder woorden brengen hiervan doet wonderen. 
29. Schrijf jezelf positieve berichtjes 
30. Reflecteer op wat deze periode/dit seizoen met je doet. 

### Praktische zelfzorg

31. Zet een alarm zodat je dagelijks naar buiten gaat 
32. Ruim je kleerkast op en maak ruimte voor warme kleren 
33. Repareer iets waar je je al een tijdje aan stoort 
34. Doe een herfst schoonmaak en haal je mooiste mokken boven
35. Bekijk je to do lijstje: waar verlies je veel tijd mee? Waar wil je meer tijd aan spenderen? 
36. Maak elke dag je bed op. 
37. Stel een budgetplan op voor de feestdagen die eraan komen 
38. Maak een to do lijstje voor de volgende dag en creeër ook blokken waarin je leuke dingen doet
39. Stel een reminder in om voldoende te drinken.
40. Schrijf je nieuwe routines op die je in dit seizoen uitprobeert. 

### Sociale zelfzorg 

41. Knuffel met je partner, gezin,...
42. Laat je telefoon thuis wanneer je je herfstwandeling maakt 
43. Verwijder voor een dag/meerdere dagen de sociale media apps op je telefoon
44. Nodig iemand uit voor een gezellig filmavond
45. Organiseer een herfstpicknick 
46. Schrijf eens een brief naar iemand die je mist. (of je deze verstuurt is helemaal up to you!) 
47. Glimlach naar de mensen op straat
48. Ga op bezoek bij je familie en neem iets lekkers mee. 
49. Geef op tijd je grenzen aan en neem tijd voor jezelf wanneer nodig. 
50. Organiseer een Halloweenfeestje en knutsel samen met pompoenen. 

Ik hoop je met deze lijst te kunnen inspireren om beter voor jezelf te zorgen tijdens de herfst.

Tag je me (@bloomingyou.nl) in je stories of feed op Instagram wanneer je één of meerdere van deze ideeën uitvoert?
Ik ben benieuwd! 

Geniet van deze kleurige periode! 

Veel liefs, 

Lore