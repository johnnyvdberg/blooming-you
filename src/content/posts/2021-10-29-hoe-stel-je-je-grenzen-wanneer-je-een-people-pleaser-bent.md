---
template: blog-post
title: "Hoe stel je je grenzen wanneer je een 'people pleaser' bent. "
slug: /grenzen
date: 2021-10-29 16:05
description: "Je grenzen stellen wordt door heel wat mensen als iets negatiefs
  ervaren. Wanneer je people please gedrag ervaart is nee-zeggen geen eenvoudige
  opgave. Ik neem je mee in mijn tips die ik zelf als 'ex-people pleaser' heb
  gebruikt. "
featuredImage: /assets/blog-5-.jpg
pinterestImage: /assets/blog-5-.png
---
De vraag die ik denk ik tot nu toe al het vaakst gesteld kreeg: 'Hoe geef ik mijn grenzen?'
'En waarom voel ik mij zo schuldig als ik nee zeg?'
In dit blogartikel spits ik me toe op die eerste vraag. Want hoe doe je dat eigenlijk? En waarom is dat voor zoveel mensen zo moeilijk?

## Een belemmering 

Grenzen worden door heel wat mensen als **iets negatiefs** gezien. Als een obstakel op de weg die jou belemmert. Iets waar je tegenop ziet.
Dat terwijl nee zeggen net voor het tegenovergestelde zorgt: **vrijheid**.
Hoe vaak heb je het al niet gehoord: ‘nee zeggen tegen de ander is ja zeggen tegen jezelf.’ 

Maar waarom voelt dat dan als zo’n zware keuze? En waarom geeft het je het gevoel dat je iemand teleurstelt? 

## People please-gedrag 

Misschien weet je al van jezelf dat je van nature best wel wat people please gedrag vertoont. 

Je vindt het fijn om er voor anderen te zijn, hulpvaardigheid en empathie stroomt gewoon doorheen jouw bloed. 

Maar je bent ook **bang**.
Angstig dat nee zeggen tegen de ander, de **relatie kan beschadigen**. Dat je niet meer ‘leuk’ gevonden gaat worden en dat je hen **teleurstelt**. Dat maakt het net zo lastig om die grenzen aan te geven. Dit vormt jouw blokkade op de weg.

Om je meer vanuit vertrouwen te laten kiezen voor jezelf, geef ik je alvast **deze tips** mee. 

### Sta stil bij je behoefte

Een belangrijke eerste stap in het leren aangeven van je grenzen, is **ontdekken wat jij wil.** Als iemand met people please gedrag is het niet eenvoudig onszelf te ontdoen van dat kameleon-gedrag. Je bent het waarschijnlijk gewoon om mee te buigen met de mening van anderen of vindt het lastig om überhaupt te weten hoe jij zelf over een bepaalde situatie denkt.

Deze **oefening** heeft mij hierin heel erg geholpen: 

Formuleer bij het bekijken van een serie of film je mening over alle kleine dingen die je ziet. De kleren van het hoofdpersonage, het eten dat wordt geserveerd, de kleur lippenstift die de actrice draagt.

Wanneer dit vertrouwd aanvoelt kan je groeien naar het formuleren van je mening over situaties die zich voordoen in je eigen leven. Wat wil jij? Waar heb jij behoefte aan op dat moment? 

Sta voldoende stil of dat echt is wat JIJ wil of wat vooral de people pleaser in jou van je verwacht. 

### Keer naar binnen en voel

Je grenzen aangeven is lastig. Zeker als je dat nooit echt hebt gedaan, bestaat de kans dat het, in het begin, heel wat energie van je vraagt. 

**Gevoelens van schuld en frustratie zijn niet vreemd om te ervaren wanneer je nee zegt.** 

**Wel is het nodig om stil te blijven staan bij hoe jij voelt.** Wat doet een bepaalde situatie met jou?
Zijn er mensen in jouw omgeving waar jij makkelijker nee tegen kan zeggen dan anderen? En hoe komt dit dan.

Omdat grenzen aangeven, zeker in het begin, zoveel energie van je kan vragen is het nodig een duidelijk zicht te hebben op je energiehuishouden.
Wat zou je bijvoorbeeld kunnen doen om je energie weer op pijl te brengen? 

Wat geeft jouw een boost?
Misschien vind je het wel prettig om het eerst eens neer te schrijven.

Of ga je graag eerst een rondje lopen voordat je de situatie aankaart. 

### Oefen in veiligheid

Ga op zoek naar iemand uit je omgeving waar jij je veilig bij voelt om te oefenen. 

Je kan gerust aangeven dat je aan het oefenen bent om je grenzen aan te geven en dat je dat graag met hen wil oefenen. 

**Begin ook hier met kleine dingen.** Kies bijvoorbeeld de plek waar jullie samen naartoe gaan. of een film die jullie samen kunnen kijken.
Deze beslissingen hebben geen groot effect op de relatie die je hebt met elkaar. 

En geven jou alle ruimte om te oefenen in het geven van je mening. 

### Geef niet op

Verwacht niet van jezelf dat je van de ene op de andere dag je grenzen kan aangeven zonder je schuldig te voelen.
De people pleaser in jou heeft al zo lang een prettige plek gevonden in je leven dat de verandering tijd vraagt.

**Blijf oefenen. Geef jezelf de tijd & ruimte om hierin te groeien.** 

Om deze tips te bewaren is het handig het artikel op te slaan op Pinterest! 

Heb je vragen of wil je graag iets vertellen naar aanleiding van dit artikel?
Hit me up via [Instagram](https://www.instagram.com/bloomingyou.nl/)!

Ik spreek je snel weer! 

Veel liefs, 

Lore