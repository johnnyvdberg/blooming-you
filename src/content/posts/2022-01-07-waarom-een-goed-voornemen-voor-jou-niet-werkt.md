---
template: blog-post
title: "Waarom een goed voornemen voor jou niet werkt. "
slug: /goede-voornemens-werken-niet
date: 2022-01-07 14:33
description: >-
  83% van de Nederlands bevolking haakt zijn of haar goed voornemen al aan de
  kapstok, nog voor 31 januari. 


  Ik ging op zoek naar redenen waarom een goed voornemen voor zoveel mensen niet werkt. 
featuredImage: /assets/pexels-towfiqu-barbhuiya-9036980-1-.jpg
pinterestImage: /assets/pin-17.png
---
Goodbye 2021, hello 2022! 

Het nieuwe jaar is aangebroken en dat gaat voor heel wat mensen gepaard met een goed voornemen. De drang naar verandering, naar iets nieuws is op z’n hoogtepunt op 1 januari. 

En toch haakt maar liefst 83% van de Nederlandse bevolking af op het einde van deze maand. 

Ik ging op zoek naar redenen waarom een goed voornemen voor zoveel mensen eigenlijk niet werkt. 

## Je kiest je doel op basis van wat anderen vinden. 

Eén van de vaakst gekozen voornemens is ‘willen afvallen’ of ‘gezonder willen leven’. En het zal je misschien niet verbazen dat mensen deze kiezen omdat ze van buitenaf daartoe worden aangespoord. De dieetcultuur zit nog steeds diep geworteld in onze maatschappij. 

In het boek Be fearless van Jonathan Alpert wordt dit verder uitgediept. Een goed voornemen formuleren op basis van de maatschappelijke normen is de ideale set-up om te falen. Je bent namelijk niet gemotiveerd vanuit een persoonlijk belang. Je doet dit om anderen te plezieren of om door de maatschappij geaccepteerd te worden. 

## Je formuleert je voornemen te vaag. 

Stel je eens voor… Je reist met de auto van punt A naar B. De gps geeft je geen duidelijke instructies, alleen maar een lijntje op je scherm, waarop je vaag de weg kan zien die je moet volgen. De kans is klein dat je er in slaagt om zo op je eindbestemming te komen.\
\
Zo is het net bij goede voornemens. Het niet concreet maken, zorgt er voor dat je al snel de richting verliest over wat je nu precies wil veranderen. Daarnaast geeft het weinig motivatie, want je kan bij een vaag voornemen niet meten waar je nu precies staat en hoever dat nog van je échte doel afstaat. 

## Je wil te veel tegelijkertijd.

Je wil misschien een ommezwaai creëren in je leven. Je bent toe aan een grote verandering en dat gepaard met heel wat goede voornemens. Ook dat zorgt ervoor dat je het overzicht verliest. Je bent met zoveel nieuwe gewoontes tegelijkertijd bezig dat je gewoon niet meer weet waar eerst te beginnen. 

Daarnaast verwacht je heel veel van jezelf. Wat een ideale voedingsbodem is om op te geven. Je raakt overweldigd door al je nieuwe gewoontes en bent niet tevreden met de resultaten die je boekt. Met als resultaat dat je stopt. 

## Maar wat kan je dan wél doen? 

Vraag jezelf in de eerste plaats af of jij wel een goed voornemen wil én welk persoonlijk belang jij bij die verandering hebt. 

Is dat wel echt iets wat jij zelf wil? 

Maak je goed voornemen concreet. Je kan hiervoor de vragen gebruiken uit deze post die ik schreef op mijn Instagrampagina.\
Jezelf deze concrete vragen stellen maken in de eerste plaats duidelijk wat jij echt wil, wat het voor jou zou betekenen als je die verandering zou kunnen teweegbrengen en dat maakt de kans op slagen alleen maar groter. 

Zorg voor maximum 2 nieuwe gewoontes die je wil toevoegen aan je leven. In het boek ‘Be fearless’ wordt het belang van doelen koppelen genoemd. Welke kleine stappen of doelen kan jij voor jezelf neerschrijven die leiden naar jouw groter voornemen? 

Dit werkt ook nog eens meer motiverend omdat je sneller die doelen behaald. 

Ten slotte vind ik het zelf prettig werken om aan elk kleiner doel ook een beloning te koppelen. Zo vier je je vooruitgang en kan je er weer met goede moed tegenaan om ook naar het volgende doel te bewegen. 

Vergeet je dit blogartikel niet te bewaren door deze te pinnen?

Liefs,\
\
Lore 

**Bibliografie:** 

Alpert, J., Bowman, A. (2019). Be fearless: change your life in 28 days. 

Appelo, M. (2014). Waarom veranderen (meestal) mislukt.