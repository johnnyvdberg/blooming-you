---
template: blog-post
title: "4 redenen waarom zelfliefde nodig is. "
slug: /belang-van-zelfliefde
date: 2022-02-02 12:18
description: "In dit bloei-artikel lees jij 4 redenen waarom zelfliefde een deel
  mag uitmaken van jezelf en van je leven. "
featuredImage: /assets/pexels-olya-kobruseva-6954827.jpg
pinterestImage: /assets/pins-202-1-.png
---
Het is bij Blooming You de maand van de zelfliefde. In februari gaan we samen aan de slag met alle basics als het gaat over houden van jezelf. In deze Selflove 101 kan het belang van die liefde voor jezelf niet onderbelicht blijven.

In dit bloei-artikel lees jij 4 redenen waarom zelfliefde een deel mag uitmaken van jezelf en van je leven. 

## Het draagt bij tot je mentaal welzijn

Ik weet niet hoe het voor jou is, maar ik heb zelfliefde leren kennen op een moment in mijn leven dat ik helemaal niet van mezelf kon houden. Mijn angstniveau was hoog en sloot mezelf af voor elk mogelijke sociale situatie. 

Leren houden van jezelf kan enerzijds helpen om symptomen van depressie en angst te reguleren. 

Aspecten van zelfzorg, positieve zelfspraak en mildheid voor jezelf, bieden een ander licht op je mentale gezondheid. Het ervaren van mentale instabiliteit of onrust brengt soms een gevoel van eigen schuld mee. 

Zelfliefde kan dat schuldgevoel opvangen door oog te hebben voor zelfkritiek en het jezelf kunnen aanbieden van mildheid. 

Anderzijds kan het leren houden van jezelf ook proactief werken op vlak van je mentale gezondheid. 

Je leert jezelf steeds beter kennen en af te stemmen op dat wat jij echt nodig hebt in je leven. Je voelt ook aan waar je grenzen liggen en hoe je die op een manier kan aangeven die bij jou past. 

Met zelfliefde binnen te brengen in je leven heb je oog voor je eigen mentale welzijn. 

## Het bevordert je emotionele veerkracht

Het houden van jezelf wil niet zeggen dat er nooit meer baaldagen gaan zijn of dat lastige momenten niet meer bestaan. Toch kan zelfliefde jou ook in die omstandigheden van dienst zijn. 

Op dagen dat ik niet zo lekker in mijn vel zat, had ik bijvoorbeeld de neiging om alles in mijn leven zwart te zien. Ik ging mezelf overstelpen met negatieve zelfspraak, beledigingen en schuld. 

Zelfliefde heeft me geleerd om die zelfkritiek om te buigen naar helpende gedachten. Ik sta mezelf ook gewoon toe om eens een baaldag te hebben, want laten we eerlijk zijn, die hebben we allemaal. 

Daarnaast helpt zelfliefde je veerkracht bevorderen. Je leert om te gaan met emoties die jou zwaar vallen en hebt uiteindelijk ook de tools in handen om met die gevoelens om te gaan. 

Zelfliefde geeft ook een ander perspectief op fouten die je maakt. Je geeft jezelf de kans om ze te zien als een groeimoment. Als een situatie waarin je iets hebt bijgeleerd over jezelf, de ander of de taak die je hebt uitgevoerd. 

## Zelfliefde verstrekt het gevoel van geluk in je leven 

Het is misschien niet de sleutel tot geluk, maar het versterkt zeker je welbevinden. Je hebt oog voor de kleine dingen in het leven. En vervangt vanzelfsprekendheid met dankbaarheid.

Als je continue jezelf aan het afbreken hebt en enkel oog hebt voor je schaduwkanten is het lastig om tevredenheid te halen uit je leven. Want jij bent niet goed genoeg en ‘het’ is ook nooit goed genoeg.

Zelfliefde stimuleert je op een andere manier naar die schaduwkanten te kijken. Je beseft dat ook die kanten steun en omarming verdienen. Omdat ze deel uit maken van wie jij bent. 

## Je inspireert anderen door het voorbeeld te geven

Zelfliefde wordt nog vaak gezien als iets egoïstisch. En daar wil ik graag een tegenantwoord op bieden. 

Tonen hoe een gezonde relatie met jezelf eruit ziet, is aanstekelijk. Je kan je vrienden het voorbeeld geven dat ze hun grenzen net zo zeer mogen aangeven.

Je kan je kinderen laten zien hoe ze goed voor zichzelf kunnen zorgen en hoe ze voor zichzelf mogen opkomen. 

Je toont je omgeving dat fouten maken, mag. En dat dat niet gepaard hoeft te gaan met gevoelens van schuld of onbekwaamheid. Het is een groeikans, een moment waar je iets uit leert. 

Ben jij helemaal klaar om aan de slag te gaan met het leren houden van jezelf?

Maar weet je niet zo goed waar te beginnen? 


Volg [@bloomingyou.nl ](https://www.instagram.com/bloomingyou.nl/)en wordt dagelijks geïnspireerd om stappen te zetten in je zelfliefde en zelfzorg.

Vergeet je dit blogartikel niet te pinnen op Pinterest? Zo kan je er naar terug grijpen als je een reminder nodig hebt.

Liefs, 

Lore