---
template: blog-post
title: "Wat ik wou dat ik wist: selflove edition"
slug: /wat-ik-wou-dat-ik-wist
date: 2021-09-29 17:09
description: >
  Ik deel met veel plezier drie inzichten die ik zelf opdeed tijdens mijn
  zoektocht naar zelfliefde.  
featuredImage: /assets/danielle-macinnes-iulgi9pwetu-unsplash.jpg
pinterestImage: /assets/danielle-macinnes-iulgi9pwetu-unsplash.jpg
---
Hier is ie dan! Eindelijk mijn allereerste blogartikel.

Wie mij volgt op Instagram weet dat zelfliefde mijn missie is in het leven. Met een zachte en warme aanpak wil ik je tonen hoe krachtig liever worden voor jezelf kan zijn.

Ik besef hoe groots dat woord kan zijn: zelfliefde. Misschien zie je het als iets zweverigs. Staat het voor jou gelijk aan journallen, thee drinken, mediteren en yoga. 

Zo dacht ik er toch over in het begin. 

Ik wil je doorheen de artikels laten zien dat het ook anders kan. Dat je jezelf vooral mag blijven in de zoektocht naar mildheid en liefde voor jezelf. 

Vandaag deel ik met veel plezier drie inzichten die ik zelf opdeed tijdens mijn zoektocht naar zelfliefde.  


### Je zelfliefdereis kent geen einde...

...… en die gedachte werkt bevrijdend. 

Net zoals je nooit helemaal alles zal weten, blijf je ook jezelf ontdekken.Je leven verandert.

Je treft nieuwe mensen.
Situaties spelen zich af in je leven.
En dat alles vormt jou.

Er zullen altijd nieuwe dingen zijn die je aan jezelf mag ontdekken.
Zie zelfliefde daarom ook nooit als een wedstrijd. En vergelijk jezelf ook daarin niet met anderen. 

We zijn allemaal anders, waardoor de reis naar het liefhebben van onszelf op een ander tempo en in een andere richting beweegt.


### Het geloven van je krachten maar nog meer het omarmen van je imperfecties

Het was een harde noot om te kraken. 

Als hulpverlener, maar ook als mens ben ik een big believer in het krachtgericht werken. Ik moedig anderen graag aan en wil hun talenten zo veel mogelijk in het zonnetje zetten.

Aard van het beestje I guess.

Zelfs mijn hele zoektocht naar zelfliefde begon door meer de focus te leggen op mijn krachten en talenten. 

Achteraf heb ik pas ontdekt dat de kracht van zelfliefde niet alleen schuilt in het kunnen zien van wat je goed kan. Ook je imperfecties belichten kent een zekere waarde. 

Zolang je maar niet verdwijnt in die negatieve spiraal van zelfkritiek en zelfsabotage.

Kijk je imperfecties in de ogen aan en besef dat die stukjes van jezelf er ook mogen zijn. Met empathie en zachtheid naar die kanten van jezelf kijken, is voor mij de ultieme kracht van zelfliefde. 

En daarnaast ook zeker de grootste uitdaging. 

Zoals ik hierboven al zei, ook mijn zelfliefdereis is nog niet af. Elke dag opnieuw is het een evenwicht zoeken in het enerzijds belichten van mijn krachten en mijn imperfecties te kunnen omarmen. 


### Je hoeft niet radicaal het stuur om te gooien.

Integendeel zelfs. Ik weet niet hoe het bij jou zit, maar voor mij heeft het nooit gewerkt om meteen mijn hele leven een andere wending te geven. 

Wanneer je jezelf nieuwe gewoontes wil aanleren, heeft je brein in de eerste plaats tijd nodig om daaraan te wennen. Eigenlijk houden ze niet zo van verandering. 

Je hele leven omgooien is daarom zo een shock-effect dat de kans groot is dat je na een week er alweer helemaal klaar mee bent. 

Daarom is het nuttig om te beginnen met één gewoonte en die een maand vol te houden. Dit geeft je hersenen de tijd om aan die nieuwe routine te wennen en als een patroon te gaan zien. 


Met deze inzichten hoop ik jou te inspireren jezelf nog meer lief te hebben. 

Dat je daarin vooral je eigen weg mag afleggen. 

Voel je je geïnspireerd door deze inzichten en wil je de blog graag bewaren?
Pin het artikel op Pinterest! 

Wil je graag meer weten over hoe jij kan groeien in het houden van jezelf?
Word dan een Blooming Babe op[ Instagram](https://www.instagram.com/bloomingyou.nl/)!
Hier post ik bijna dagelijks inzichten, handvatten en inspiraties over alles wat met zelfliefde te maken heeft.

Ik zie je graag daar! 

Veel liefs, 

Lore
