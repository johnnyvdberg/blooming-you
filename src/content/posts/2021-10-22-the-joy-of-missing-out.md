---
template: blog-post
title: The Joy Of Missing Out
slug: /JOMO
date: 2021-10-22 12:29
description: >-
  Lees hier alles over de tegenspeler van FOMO: the joy of missing out. 

  Ik deel met jou vier tips hoe jij kan genieten van wat vaker nee te zeggen tegen die volle agenda. 
featuredImage: /assets/1633972543357.jpg
pinterestImage: /assets/pin-blog-4-.png
---
Staat jouw agenda ook weer bomvol met afspraken, verjaardagsfeestjes en andere activiteiten? 

Sinds het leven weer wat meer begint te bruisen, neemt ook de fomo weer toe. De angst om toch maar iets belangrijks, buiten ons, te missen.

In dit artikel wil ik je uitnodigen wat vaker stil te staan bij het waarom. Wat maakt ons zo bang iets te missen. En waarom leggen we niet wat vaker de focus bij onszelf? 

Dit is mijn pleidooi voor the joy of missing out wat vaker toe te laten in je leven. 

## Je mist iemand in je agenda

Ik denk dat het begrip FOMO je wel bekend in de oren zal klinken. Het begrip voor ‘the fear of missing out’ past helemaal in onze huidige maatschappij.

Is het je al eens opgevallen bijvoorbeeld hoe graag mensen zeggen dat ze druk zijn? Want druk staat blijkbaar gelijk aan succes, wat dan ook weer bijdraagt aan je geluk. 

En toegegeven, een jaar geleden zag ik dat ook als iets positief. 

Het was een teken dat mijn bedrijf goed draaide, dat ik iets om handen had, dat ik iets aan het maken was van mijn leven. 

Want willen we dat niet allemaal: alles uit het leven halen? 

Een drukke agenda zegt daarnaast ook dat we veel tijd vrij maken voor vrienden en familie. En ik denk dat het laatste anderhalf jaar ons ook heeft getoond hoe belangrijk die mensen voor ons zijn. 

Maar missen we in dit hele verhaal niet iemand? 

Want waar is de tijd voor onszelf? 


## Huismus of feestbeest? Je hoeft niet te kiezen

Ik wil natuurlijk niet zeggen dat het allemaal slecht is.

Als je FOMO ervaart, wil je graag verbinden met anderen. Je vindt het belangrijk mensen om je heen te hebben en momenten met hen te delen.

Toch wil ik jou dan ook deze vraag stellen: 

Wanneer maak jij tijd om met jezelf te verbinden? 

Dat contact maken met jezelf is in de eerste plaats nodig om te weten hoe het met je gaat. Je neemt de tijd om bij jezelf in te checken en bewust stil te staan met hoe je lichamelijk en geestelijk voelt. 

Die verbinding zorgt daarnaast voor rust. Je neemt de tijd om te vertragen, wat meer ontspanning brengt. 

De tijd die je op dat moment aan jezelf geeft, brengt met zich mee dat je iets kan doen wat je echt wil doen. Je maakt tijd en ruimte om iets te doen waar je echt behoefte aan hebt. 


## Dit kan jij vandaag al doen! 

Ben jij helemaal om en wil jij graag wat meer JOMO ervaren?
Dit zijn enkele tips die mij al ontzettend hebben geholpen. 


### Zet je telefoon op stil. 

Al jaren staat het geluid van mijn telefoon uit. Het geeft mij meer vrijheid en een minder grote impuls om toch maar die gsm te checken. 

Voelt dat een te grote stap? Probeer eens de meldingen van je social media uit te zetten. Alvast een hele grote prikkel die verdwijnt op je telefoon! 


### Duid blokken aan in je agenda voor tijd met jezelf

Begin elke week met enkele blokken aan te duiden die je écht voor jezelf neemt. 

Wat je hierin doet, kies jij helemaal zelf! Let wel op dat je een activiteit kiest die echt voor jou is bedoeld en waarvan jij energie krijgt.


### Maak enkele keren per dag verbinding met jezelf.

Vraag je af: hoe voel ik mij? Dit kan zowel slaan op hoe je je lichamelijk of geestelijk voelt. Het is een kleine oefening die maximaal een minuutje van je tijd vraagt.


### Kies bewust voor de momenten met anderen. 

Zijn alle afspraken die je plant een bewuste keuze? Of ga je vooral weg met vriendinnen om hen een plezier te doen? 

Neem eens de tijd om stil te staan bij je overvolle agenda en de grenzen die je wil stellen. Komt dat overeen? 

Heeft dit artikel jou geïnspireerd om wat vaker tijd voor jezelf te installeren?
laat het me weten via [Instagram!](https://www.instagram.com/bloomingyou.nl/) 


Bewaar dit artikel voor later via Pinterest! 

Veel liefs,

Lore