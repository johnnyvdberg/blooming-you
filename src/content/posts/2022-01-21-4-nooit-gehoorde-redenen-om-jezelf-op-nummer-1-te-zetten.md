---
template: blog-post
title: "4 nooit gehoorde redenen om jezelf op nummer 1 te zetten. "
slug: /jezelf-op-nummer-1-zetten
date: 2022-01-21 16:41
description: >-
  Voor jezelf kiezen kan egoïstisch aanvoelen en gepaard gaan met een
  schuldgevoel. Maar wat als ik jou nu eens van het tegendeel bewijs? 

  Hier zijn vier niet-egoïstische redenen om toch voor jezelf te kiezen! 
featuredImage: /assets/pexels-picjumbocom-196668.jpg
---
Dag in, dag uit zijn we bezig met anderen. We stellen ons ten dienste van onze baas en collega’s en wanneer we ‘s avonds thuis komen staan de mensen waar we het meest van houden op ons te wachten.

In al die rollen die we opnemen in ons leven, vergeten we de hoofdrol vaak: onszelf. 

Om even uit de biecht te klappen: het voelde voor mij heel lang als iets wat ik niet nodig had. Ik hoefde van mezelf geen prioriteit te maken, want ik voelde me goed wanneer ik er voor anderen kon zijn. 

Herken jij dat? Ben jij een zorgend type, zet je graag mensen voorop? Voel jij je schuldig wanneer je tijd maakt voor jezelf? Deze 4 niet egoïstische redenen geven je een heel andere kijk op jezelf op nummer 1 zetten. 

## Je bent een voorbeeld voor anderen. 

Jij als moeder, vriendin, als partner, dochter van kan het verschil maken. Je toont aan je omgeving dat je behoeftes en verlangens belangrijk zijn, dat ze niet zomaar aan de kant kunnen worden geschoven. Je brengt jezelf in beeld door jezelf op nummer 1 te zetten. Het is daardoor ook veel duidelijker voor anderen wat jij belangrijk vindt.

Daarnaast geef jij hen het voorbeeld om hetzelfde te doen. Misschien heb jij je hele leven lang je ouders of grootouders voor anderen zien zorgen. Waardoor ook zij eigenlijk niet weten hoe dat moet om van zichzelf een prioriteit te maken. Of voelen zij zich net zo schuldig als jij wanneer ze hun grenzen aangeven. Jij kan degene zijn die die cirkel breekt, kan tonen dat het ook anders kan. Dat het mag en kan om jezelf op nummer 1 te zetten. 

## Je stimuleert gelijkwaardigheid 

Door vaker voor jezelf te kiezen zet je jezelf op hetzelfde niveau als andere mensen die belangrijk voor je zijn. Daarmee ben je gelijkwaardig aan je omgeving. 

Je toont dezelfde hoeveelheid van respect aan jezelf door wat vaker te luisteren naar wat jij nodig hebt en die behoeftes ook voorop te durven stellen. 

Daarnaast kan ik me moeilijk voorstellen dat de dingen die jij in je hoofd tegen jezelf verteld, woorden zijn die je ook naar anderen zou gebruiken. Door jezelf met mildheid en liefde te benaderen, maak je jezelf net zo belangrijk als alle andere mensen in jouw omgeving. 

## Je kan in zachtheid rebelleren

Van kinds af aan wordt gestimuleerd en ons getoond hoe belangrijk het is om anderen voorop te zetten. Als vrouw zit daar nog een extra laag van maatschappelijke druk op.
Want vrouw zijn staat nog steeds gelijk aan zorgend zijn. 

Door voor jezelf te kiezen kan je in zachtheid rebelleren tegen die maatschappelijke druk. Want een zorgend type zijn, wil ook zeggen dat je geeft om jezelf. Dat zorgen voor jezelf net zo belangrijk is. 

## Er zijn voor anderen door voor jezelf te kiezen. 

Luisteren naar wat jij nodig hebt zorgt ervoor dat je energietank weer wordt volgegooid. Met als gevolg dat je met vernieuwde energie ook weer voor anderen kan zorgen. Je benadert met meer geduld je omgeving. Je hoofd zit niet meer vol met chaos en overprikkeling. 

Kortom zorgen voor anderen wordt gewoon nog betere wanneer je eerst voor jezelf kiest. 

Welke reden geeft jou de kracht om nog meer voor jezelf te kiezen? 

Vergeet je dit artikel niet te pinnen op Pinterest zodat je deze kan bewaren?\
\
Liefs, 

Lore