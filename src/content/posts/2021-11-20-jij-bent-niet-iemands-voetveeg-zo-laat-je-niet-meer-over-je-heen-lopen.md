---
template: blog-post
title: "Jij bent niet iemand's voetveeg: zo laat je niet meer over je heen lopen. "
slug: /zo-laat-jij-niet-meer-over-je-heen-lopen
date: 2021-11-20 16:15
description: >+
  Ben jij een people pleaser? Heb jij het gevoel dat er misbruik wordt gemaakt
  van jouw zacht karakter? Lees dit artikel om niet meer over je heen te laten
  lopen en assertiever voor jezelf te kiezen. 

featuredImage: /assets/pexels-vlada-karpovich-9969147.jpg
pinterestImage: ""
---
Je vindt het lastig dat mensen over je heen blijven lopen. Je voelt je niet gehoord of gezien. Anderen gebruiken jou als voetveeg. Ze zijn het gewend dat jij die rotklusjes wel zal doen. 
Dat je tijdens een vergadering wat stiller bent, terwijl je diep vanbinnen wel een mening hebt. 
En toch vragen ze eens niet hoe jij erover denkt. 
Je had een mooie outfit bij elkaar gezocht maar die ene tante kan het toch niet laten om er een opmerking over te maken. Je zegt niets en slikt je wederwoord maar gewoon weer in.

Is dat herkenbaar voor je? 
Lees in dit artikel hoe jij stappen kan zetten om niet meer over je heen te laten lopen! 

## Vastgeroeste patronen

Als je jezelf erkent als iemand met people please gedrag herken je dit vast. Je vindt het lastig om je grenzen aan te geven. Je bent bang om van jezelf op een wat stevigere manier te laten horen. 

Misschien heb je het gevoel dat je omgeving er zich niet voor leent. Op je werkvloer lopen veel ‘haantjes’ rond. Daardoor heb jij veel minder de behoefte om ruimte voor jezelf in te nemen. 

Anderzijds kan het zijn dat je dat soort gedrag niet herkent. Je beseft niet dat het verkeerd is hoe mensen je behandelen, omdat je het bijvoorbeeld zo gewoon bent. Het is onderdeel geworden van een vast patroon, vaak ook bij dezelfde (type van) mensen.Het zit verweven in je systeem en je ziet er ook niet altijd het kwaad van in. 

Dat je hier bent, geeft me het idee dat je het diep vanbinnen wel anders wil. Maar hoe doe je dat dan? 

## 3 redenen waarom mensen gebruik van je maken. 

Je kan jezelf afvragen waarom mensen over je heen lopen. Hoe komt het dat ze van jou wel gebruik maken en van je collega niet? 
Hoe komt het dat je je wederwoord toch weer inslikt wanneer je tante zo’n gemene opmerking maakt over die rok die jij zo mooi vond? 

### Je bent conflictvermijdend

Je gaat confrontatie liever uit de weg. Ruzie maken ligt niet in jouw aard of je vindt het verdomd eng om iemand te confronteren met hun gedrag. Je slikt dan liever je wederwoord in om de ‘vrede’ te bewaren. Ten koste van je eigen gevoel en gedachten. 

### Je vindt het lastig om grenzen aan te geven

Je bent het niet gewoon om aan te geven wat je wil of je hebt eigenlijk geen idee waar je grenzen liggen. Anderen krijgen daardoor de vrije ruimte om op een bepaalde manier met je om te gaan. Er mist een kader waardoor anderen het ook lastig vinden om op een bepaalde manier met je om te gaan. 

### De persoon die over je heen loopt is dominant van aard. 

Uiteraard kan het net zo goed zijn dat degene die over je heen loopt een dominant karakter bezit. Ze zijn het bijvoorbeeld altijd gewoon geweest dat hun wil, wet is. Of ze hebben geleerd hun zin door te drijven. 

## Zo laat jij niet meer over je heen lopen

**Ga op zoek naar waar jouw grenzen liggen**. 
Sta stil bij welke situaties jij je eigenlijk niet prettig voelt. Wat maakt dat het dat gevoel bij jou opwekt? 
Ga op onderzoek uit en ontdek jouw kader. 

**Sta stil bij de gevolgen.** 
Wat zou er met je gebeuren als je alles maar blijft slikken. Als mensen constant over je heen blijven lopen. Dingen van je verwachten waar je eigenlijk helemaal niet de tijd voor hebt? 
Besef dat jij even veel recht hebt op ruimte en tijd voor jezelf als iemand anders. 

**Geef je grenzen aan.** 
Om meer van jezelf te laten horen of om eens van je af te bijten is het nodig dat je mensen eerst een kader aanbiedt. Wanneer je weet waar je grenzen liggen, is het nodig deze ook aan te geven aan anderen. Zo weten zij ook hoe ze kunnen bewegen in die afgebakende ruimte. Dit geeft niet alleen duidelijkheid aan jou. Het biedt ook hen helderheid in hoe jij het liefst benaderd wil worden. 

**Hou vast aan je kader.** 
Dit is een hele uitdaging, maar probeer ook vast te houden aan de grenzen die je hebt gesteld. Je hoeft echt niet toe te geven in een discussie om de vrede te bewaren. Heeft iemand geen respect voor je grenzen en dus ook niet voor jou? Dan heeft het weinig zin om nog door te zetten in de discussie. Blok het gesprek af, door duidelijk te maken dat je die bepaalde taak echt niet gaat doen. Je hoeft je grenzen niet te herzien omdat iemand anders zich er niet prettig bij voelt. 


Ik hoop dat deze adviezen jou kunnen helpen om wat meer voor jezelf te kiezen. Om meer te gaan staan voor wie je bent. 
Jij verdient het net zo zozeer als iemand anders om die ruimte in te nemen. 

Heel veel liefs, 

Lore