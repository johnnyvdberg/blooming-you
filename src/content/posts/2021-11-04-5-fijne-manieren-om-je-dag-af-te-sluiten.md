---
template: blog-post
title: "5 fijne manieren om je dag af te sluiten "
slug: /manieren-om-je-dag-fijn-af-te-sluiten
date: 2021-11-04 16:44
description: "Geen vaste avondroutine, wel 5 manieren waarop jij je dag bewust
  kan afsluiten. "
featuredImage: /assets/snow-trees-holiday-postcard.png
pinterestImage: /assets/blog-6-.png
---
Is het jou al eens opgevallen hoeveel mensen hun ochtendroutine met je delen. Mijn sociale media staat er alvast vol mee. 

Dus ik dacht bij mezelf: laat ik het eens over een andere boeg gooien.


## Geen avondroutine, wel bewust kiezen

Je dag bewust afronden is even belangrijk als met aandacht aan je dag beginnen. 

Heel wat mensen zweren tegenwoordig bij een routine, maar zo strikt zou ik het niet willen nemen. Je hoeft er niet meteen iets heel groots van te maken, waar je je elke avond aan hetzelfde ritme moet ‘houden’. Wel kan je bewust stilstaan bij enkele kleine dingen die ervoor zorgen dat je ‘s avonds meer rust kan ervaren. 


Het bewust afronden van jouw dag zorgt niet alleen voor sereniteit. Het brengt ook een betere nachtrust met zich mee. Je geeft je hersenen de kans om te ontprikkelen en, als je dat prettig vindt, stil te staan bij de voorbije dag.
Je begint uitgeslapen aan een nieuwe ochtend, wat automatisch zorgt voor meer concentratie en focus.



## Deze 5 manieren kunnen jou helpen! 

De mogelijke manieren die ik hier aan bod laat komen, zijn voorbeelden. Je kan ze uitproberen en aanpassen aan je eigen noden. 



### Leg de telefoon/tablet weg een uur voordat je gaat slapen. 

We zijn met z’n allen zo gekluisterd aan onze telefoon dat we die ook nog eens meenemen in onze slaapkamer. Eventjes scrollen, wordt opeens een uur Instagrammen of TikTok-filmpjes bekijken.


Op die manier blijven onze hersenen geprikkeld en krijgen ze niet de kans om tot rust te komen. 


Daarnaast helpt ook het blauwe licht van onze schermen niet echt mee, het heeft namelijk een grote invloed op je slaapkwaliteit. Onze hersenen interpreteren het blauwe licht op dezelfde manier als gewoon daglicht. Hierdoor blijft ons brein actief. 



### Journal over je dag, vul je bulletjournal in. 

Je hebt nu een uurtje vrij doordat je je telefoon of tablet aan de kant schuift. Een ideale manier om even terug te blikken op jouw dag, is het bijhouden van een journal.
Deze vragen kunnen jou helpen om bewust stil te staan. 



1. Welke dingen zijn er vandaag gebeurd die jou blij maken? 
2. Met welke mindset of welk gevoel wil ik morgen wakker worden? 
3. Wat houdt me nog bezig in mijn hoofd vanavond? 



Voel jij je eerder aangesproken tot een bulletjournal? Dan kan je bijvoorbeeld ruimte maken voor een habit- en moodtracker. 




### Drink iets kalmerends voor het slapen gaan. 

Dat je best koffie of een ander caffeïnerijk drankje laat staan voor het slapen gaan is denk ik wel algemeen bekend.

Het is uiteraard wel belangrijk om gehydrateerd te blijven. Je kan er bijvoorbeeld voor kiezen om een kalmerende thee te drinken of drink nog een glaasje water voor het slapen gaan. 




### Bereid je slaapkamer voor 

Sluit de ramen, tenzij je het prettig vindt om met een (half-)open raam te slapen.
En zorg ervoor dat je kamer donker genoeg is om te gaan slapen.
Zelf vind ik het bijvoorbeeld fijn om ook nog een glaasje water mee te nemen. Want ‘s nachts heb ik toch vaak dorst en dan heb ik vaak geen zin meer om naar beneden te lopen.
Om de slaapkamer helemaal slaapklaar te maken gebruik ik regelmatig een zelfgemaakte huisspray. Deze bevat geuren van lavendel, sandelwood en ceder. Ideaal dus om helemaal tot rust te komen! 



### Knuffelen

Knuffel met je partner, je kinderen, je huisdier of een teddybeer. De oxytocine die vrijkomt doordat we met elkaar knuffelen zorgt voor een positief algemeen gevoel. Perfect dus om de dag op een fijne manier te kunnen afsluiten! 



Hoe rond jij je dag af?
Heb jij een bepaalde avondroutine die je gebruikt om beter te kunnen slapen?

Laat het me weten via [Instagram](https://www.instagram.com/bloomingyou.nl/)! 



Vergeet deze blog niet te pinnen op Pinterest! 

Zo heb je steeds de inspiratie bij de hand. 



Heel veel liefs, 



Lore